Témakörök: [Bevezetés][1]|[Helyesírás][2]|[Nyelvhelyesség][3]|[Stílus][4]|[Szavak és kifejezések][5]|[Gyakori hibák][6]|[Technikai részletek][7]|[Külső hivatkozások][8]

# Bevezetés

Napjainkban számtalan szoftver és mellékelt dokumentum, használati útmutató érhető el angolul. A legtöbb projekt lehetőséget biztosít a felhasználói felületek, súgók és dokumentációk honosítására, így magyar változat is készíthető. Ezeket a fordításokat általában erre a célra kialakított webes fordítói felületen vagy a nyelvi fájlokat letöltve – egy célprogramban – fordítjuk le. Ezek az eszközök segítenek az egységes és jó minőségű fordítások gyorsabb elkészítésében.

A fordításkor legtosabb szepontok:
* hibátlan nyelvtan
* érthető, tömör és pontos fogalmazás
* egységes fordítás
* magyar kifejezések használata (amennyiben már van ilyen kifejezés)
* fordítás az adott projekt már meglévő elvei szerint
* a felhasználó megfelelő megszólítása
* változók helyes használata
* az alkalmas eszközök kiválasztása és használata

A fordítónak törekednie kell a fenti célok magvalósítására. Ezen munka segítésére, a minőség javítását és az egységesítést szem előtt tartva készítettük ezt az útmutatót, amely összegyűjti az alapvető fordítói ismereteket, másrészt igyekszik írásba foglalni azokat a mindeddig íratlan szabályokat, melyek bár korántsem érvényesek minden fordítási munkára, az egységesség iránti igény miatt itt mégsem nélkülözhetők.

## Jelölések ebben a dokumentumban

* A helyes szavakat, mondatokat ***félkövér dőlt betűtípussal*** szedjük ebben a dokumentumban.
* *Dölt betűtípust* kapnak azok az alakok, melyek nem hibásak ugyan, de használatukat nem javasoljuk.
* Sajnos elkerülhetetlen, hogy hibás alakokat is közöljünk helyenként. ~~Ezeket áthúzva írjuk~~.

## Ha valaki nem tud valamit...

Senki sem tudhat mindent. Nem csak azért, mert az emberi memória véges; azért sem, mert fordításainknál mind a terminológia, mind az alapelvek időről időre változnak. Minden fordítót arra szeretnénk kérni, hogy – legalábbis a fordítás idejére – találja meg magában a kétkedés csíráját, és néha bizonytalanodjon el akár a helyesírást, akár a kifejezéseket, akár az íratlan szabályokat illetően.

Mi a teendő, ha ez sikerült? A helyesírási kételyeket eloszlatja a tanácsadó szótár, a terminológiai gondokat többnyire megoldja a szószedet, a szabályok jórészt megtalálhatók ebben az útmutatóban. A többi fordító is készséggel segít, a levelezőlistákon bármikor segítséget lehet kérni.

## További kérdések esetén

Használjuk az adott projekt erre a célra fenntartott (magyar nyelvű) levelezési listáját vagy a hazai honosítók által használt közös fordítói listát. Amennyiben ez nem létezik, kérdezzük meg az adott projekthez rendelt nyelvi koordinátort, vezető fordítót.

Levelezőlisták elérhetősége:
TODO:

[1]: 01_Bevezetes.md
[2]: 02_Helyesiras.md
[3]: 03_Nyelvhelyesseg.md
[4]: 04_Stilus.md
[5]: 05_Szavak_es_kifejezesek.md
[6]: 06_Gyakori_hibak.md
[7]: 07_Technikai_reszletek.md
[8]: 08_Kulso_hivatkozasok.md

